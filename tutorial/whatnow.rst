.. _tut-whatnow:

***************
Дараа нь юу вэ?
***************

Энэ хичээлийг уншихад таны Пайтоныг хэрэглэх сонирхол өссөн байх ---
Пайтоныг ашиглан бодит асуудлуудыг шийдэхийн хүслэн болж байх учиртай. Харин
илүү ихийг сурч мэдэхийн тулд юу үзэх вэ?

Энэ хичээл бол Пайтоны цогц баримтжуулалтын нэг хэсэг юм. Энэ цогцолбор дахь
зарим баримтаас сонирхуулбал:

* :ref:`library-index`:

  Стандарт сангийн модуль, функц, төрлийн талаар бүрэн (боловч хураангуй)
  лавлах бичиг болох энэ гарын авлагыг үзээрэй. Пайтоны стандарт тархац *маш их*
  нэмэлт код агуулдаг. Юникс шуудангийн хайрцаг унших, HTTP ашиглан баримт
  авах, санамсаргүй тоо гаргах, тушаалын мөрийн боломжийг унших, CGI програм бичих,
  өгөгдөл шахах гээд олон ажилд зориулагдсан модуль бий. Сангийн лавлахыг
  гүйлгэж харвал юу юу байгаа нь мэдэгдэнэ.

* :ref:`install-index`-д бусад Пайтон хэрэглэгчдийн бичсэн гадаад модулийг
  хэрхэн суулгахыг тайлбарласан байгаа.

* :ref:`reference-index`: Пайтоны бичиглэл зүйн талаар дэлгэрэнгүй тайлбар.
  Уншихад хүнд боловч энэхүү хэлийн бүрэн удирдамж болж чаддаг.

Пайтоны бусад лавламжууд:

* http://www.python.org: Пайтоны үндсэн вэб хуудас. Энд код, баримтжуулалт,
  вэб сүлжээн дэх бусад Пайтонтой холбоотой хуудасны хаягийг агуулдаг.
  Энэ вэб дэлхий даяарх олон газар, тухайлбал Европ, Япон, Австралид толин
  хуулбартай байдаг. Газарзүйн байрлалаас тань хамааран толин хуулбар
  илүү хурдан байх магадлалтай.

* http://docs.python.org: Пайтоны баримтжуулалтыг цаг алдалгүй үзэх боломж.

* http://pypi.python.org: Пайтоны богцын хэлхээс буюу урьд Бяслагийн дэлгүүр
  гэгддэг байсан энэ жагсаалтанд хэрэглэгчдийн бүтээсэн татаж авах боломжтой
  Пайтон модулиуд байдаг. Код гаргаж эхэлсэн үедээ энд бүртгүүлбэл бусад хүмүүс
  үзэх боломжтой болно.

* http://aspn.activestate.com/ASPN/Python/Cookbook/: Пайтоны жорын ном бол
  жишээ код, томоохон модуль, хэрэгтэй скриптийн цуглуулга юм. Python Cookbook
  (O'Reilly & Associates, ISBN 0-596-00797-3.) хэмээх номонд онцлууштай
  зүйлс олон байдаг.

Пайтонтой холбоотой бэрхшээл гарвал :newsgroup:`comp.lang.python` мэдээний бүлгэмд
бичих буюу python-list@python.org захианы жагсаалт руу илгээж болно. Мэдээний
бүлгэм болон захианы жагсаалтын аль нэг рүү бичвэл нөгөөдөх рүүгээ давхар
илгээгддэг. Энд асуулт хариулт, шинэ боломж санал болгох, шинэ модуль зарлах
мэт нийлэн өдөрт дунджаар 120 бичлэг (ихдээ хэдэн зуу хүрдэг) тавигддаг.
Бичлэг үйлдэхээс өмнө `Асуулт хариулт <http://www.python.org/doc/faq/>`_ 
(FAQ ч гэдэг) хуудсыг үзэх буюу Пайтоны эх кодын :file:`Misc` хавтсанд үзээрэй. 
Захианы жагсаалтын хөмрөг http://mail.python.org/pipermail/ хаяг дээр бий. FAQ
дахин дахин гардаг асуултын ихэнхэд хариулт өгдөг болохоор таны бэрхшээлийг
давах арга тэнд байх ихээхэн магадлалтай.
